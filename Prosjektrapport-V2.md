# Prosjektrapport

## Introduksjon

Denne rapporten er laget for å beskrive vårt arbeid med å sette opp et plan for et systemutviklingsprosjekt. Dette gjør vi regi av emnet SYS1000, Systemutvikling, og er vår avsluttende eksamen i emnet. Det er viktig å understreke at formålet med denne oppgaven ikke er å faktisk bygge HytteApp. Vi skal kun utforske, vurdere og tenke gjennom de ulike teknologiske aspektene ved prosjektet. Målet er å gi et innblikk i mulighetene et utviklingsteam kunne hatt. Arbeidet under er kun en refleksjon om hvordan en plan kunne tatt form dersom utviklingen av appen skulle gjøres på alvor.

## Team

- Lars A. Strand
- Adrian Johansen
- Bjørn Tore Follegg
- Shaima Nazand
- Monica Azaria Johansen
- Ramona Cretulescu
- Christoffer Johansen

### Individuell beskrivelse, gruppemedlems bidrag til prosjektet(legges til på slutten av oppgavetiden)

### Refleksjon over lært/erfart i prosjektet.

## Foranalyse

### Problembeskrivelse

Hytteservice står overfor utfordringer knyttet til ineffektivitet og unødvendige kostnader i forbindelse med brøyting av hytteområder. Uten en nøyaktig oversikt over hytter som er i bruk, må alle områder brøytes ved snøfall, noe som fører til økte kostnader, tidssløsing og unødvendig slitasje på utstyr. Det mangler også en effektiv måte å kommunisere med hytteeiere og planlegge brøyteaktiviteter.

### Bakgrunn

Hytteservice har lenge levert tjenester til hytteeiere over hele landet, men med vinterhalvåret kommer spesifikke utfordringer knyttet til brøyting av veier og områder rundt hyttene. Den nåværende praksisen med å brøyte basert på estimater og generell kunnskap om hyttebruk har vist seg å være ineffektiv og kostbar. Nå skal det automatiseres og digitaliseres for å tilby en bedre løsning enn det de har.

### Hensikt og mål for prosjektet

Gjennom utviklingen av HytteApp ønsker Hytteservice å modernisere sin tilnærming til brøytingstjenester, samtidig som de opprettholder sitt omdømme for kvalitet og pålitelighet i markedet.

Formålet med prosjektet er å utvikle en mobilapplikasjon, HytteApp, som effektiviserer og forbedrer brøyteprosessen for Hytteservice og hytteeierne. Målene inkluderer:

Å redusere kostnader ved unødvendig brøyting og slitasje på utstyr.
Å utvikle en funksjonell og brukervennlig HytteApp.
Å forbedre kundeopplevelsen for hytteeiere gjennom en enkel og pålitelig bestillingsprosess.
Å øke effektiviteten til Hytteservice gjennom bedre ressursallokering og planlegging av brøyteoppdrag.
Å sikre at løsningen oppfyller personvernkravene, spesielt GDPR, og har universell utforming for tilgjengelighet.

### Overordnet kravspesifikasjon

I tillegg til å beskrive produktets funksjoner og operasjonelle egenskaper, spiller kravspesifikasjonen også en sentral rolle i å definere produktets mål og formål. Den gir et klart rammeverk for utviklingsteamet og bidrar til å sikre at alle interessenter har en felles forståelse av hva produktet skal oppnå. Videre fungerer kravspesifikasjonen som et viktig verktøy for kommunikasjon mellom ulike teammedlemmer.

I tillegg til å tilrettelegge for kommunikasjon og forståelse, hjelper kravspesifikasjonen også med å håndtere risikoer knyttet til produktutviklingen. Ved å identifisere og dokumentere kravene tydelig, kan mulige utfordringer og feil oppdages og løses tidlig i prosessen. Dette bidrar til å minimere risikoen for kostbare omgjøringer senere i utviklingsfasen.

I en stadig skiftende teknologisk verden er det viktig å kunne tilpasse seg endringer raskt. Ved å være fleksible i kravspesifikasjonen kan utviklingsteamet bedre håndtere utfordringer og muligheter, øke sjansene for suksess og levere et produkt som tilfredsstiller kundens behov.

### Brukerhistorier

Brukerhistorier er et verktøy som brukes i gjennomføring av prosjekter, spesielt som et virkemiddel i SCRUM og Kanban arbeidsmetoder. Den er hentet fra XP, eller Extreme Programming metodikk, et agilt rammeverk som er kjent for å være den mest spesifikke formen for agilt arbeid. Målet med brukerhistorier er å oversette kravspesifikasjoner til konkrete ønsker som utviklere kan prøve å oppfylle ved å lage konkrete arbeidsoppgaver, som deretter skal gjennomføres av prosjektteam. Brukerhistorier følger formatet: "Som en 'aktør', ønsker jeg 'å kunne bruke appen til dette', for å 'oppfylle dette ønsket'". Her er noen av brukerhistoriene vi har tenkt ut som kan være relevant for bruken av HytteApp.

- Som hytteeier ønsker jeg å kunne bestille måking på en raskt og effektiv måte, så jeg kan komme til en ferdigbrøytet hytte.
- Som brøytemannskap ønsker jeg en rask og effektiv kommunikasjon med de som eier hyttene, så jeg vet hvilke hytter som skal brøytes, og jeg slipper unødig slitasje på utstyret.
- Som administrator ønsker jeg en forenklet og oversiktig bestilling av måking, så jeg slipper unødvendige kostnader og at jeg kan overvåke og optimalisere tjenesten.
- Som bruker av hytteappen ønsker jeg at den er i tråd med GDPR og at den har universiell utforming, så den er sikker og tilgjengelig for alle brukere

### Interessenter

En interessent kan inkludere enkeltpersoner, team eller organisasjoner som har en form for interesse. De kan være involvert både direkte eller indirekte gjennom hele gjennomføringen eller påvirkes av det endelige utfallet av prosjektet. 

Brukergruppen som har direkte interaksjon med systemet eller blir berørt av det, og som støtter prosjektet ved å bruke den ferdige tjenesten eller være direkte tilknyttet prosjektet, vil bli regnes som direkte interessenter. Dette er i motsetning til indirekte interessenter som ikke har direkte kontakt med systemet, men som kan oppleve innvirkning fra det på et sekundært nivå.

I forbindelse med HytteApp-prosjektet kan interessentene kategoriseres i ulike grupper, hver med ulike synspunkter angående appens funksjonalitet, ytelse og daglig bruk. De som eventuelt er ansvarlige for prosjektet, kan for eksempel være ledere eller spesifikke personer eller grupper som har fått autorisasjon til å ta avgjørelser. Disse tar de nødvendige beslutningene, setter mål og administrerer finansieringen. 

Blant de direkte interessentene er hytteeierne, som primært bruker verktøyet for å registrere seg og bestille brøytetjenester. Dette vil bidra til deres ønske om tilgjengelighet og brukervennlighet. Deretter har vi brøytemannskapet, de operative interessentene, som er avhengige av denne appen for å koordinere og utføre sitt daglige arbeid. En annen direkte interessentgruppe er administrasjonen og Hytteservice. Deres intensjon med HytteApp er å administrere bestillinger og overvåke brøyteoperasjonene, samt å hente ut rapporter og innsikt som kan brukes til å forbedre tjenesten.  

Brukere som ønsker å bruke systemet har ett eller flere mål. De tar initiativ til å anvende systemet og spiller en avgjørende rolle i å definere krav og behov for det. Disse vil bli kategorisert som direkte aktører, siden de bidrar til testingen og arbeider mot systemets suksesskriterier. Et eksempel på primære aktører i forbindelse med HytteApp-prosjektet er hytteeiere som samhandler direkte med appen for å bestille brøytingstjenester. 

Prosjektet kan vurdere å anskaffe tjenester fra eksterne leverandører med relevant kompetanse og resurser. Alternativt kan eksiterende interne resurser, som for eksempel økonomi- og kundeserviceavdelinger, utnyttes til å styrke prosjektenes formål med sin kunnskap. 

En annen kategori vil inkludere de som har en indirekte påvirkning på HytteApp-prosjektet. Dette omfatter de som har ansvaret forsikre at forskrifter, standarder og regelverk blir fulgt. Et eksempel på en indirekte interessenter som likevel har stor betydning for appen, er Statens kartverk. Deres rolle er å levere kritiske eiendomsdata som er nødvendige for nøyaktig lokalisering av hytter. Dette er essensielt for at brøyting kan planlegges og gjennomføres effektivt. En annen indirekte interessent er de regulatoriske myndighetene, som sørger for at HytteApp overholder personvernlovgivingen GDPR og standarder for universell utforming. Dette er avgjørende for tjenestens tilgjengelighet og lovlighet. 

Tabell: Interessenter 

Tabell: Aktører

### Brukerbeskrivelser

Brukerbeskrivelse 1 – Hytteeiere
Ved å bruke HytteApp søker hytteeiere etter å gjøre hyttelivet enklere og skape et mer behagelig hyttemiljø. Hytteeiere starter med å registrere seg og opprette en bruker. Det er også mulig å velge å opprette flere brukerkontoer for hytta i appen. Dette tillater flere familiemedlemmer å melde sin ankomst, bestille brøytingstjenester og se værvarselet for sin hytte gjennom appen. 

Hytteeierne legger inn sin personlige informasjon og knytter sammen sin egn hytteadresse med profilen sin. Hyttebrukere må melde sin planlagte ankomst for hyttebesøket senest ett døgn før den planlagte ankomstdatoen. Det skal også spesifiseres når på dagen de kan melde ankomstdato og avreise. Tidspunktene som kan velges er 8-12 formiddag, 12-18 ettermiddag, 18-24 kveld. 

Hytteeiere skal kunne kommunisere både med Hytteservice og brøytemannskapet dersom de har spørsmål. Når de skal på hytta igjen, logger hytteeierne seg inn i applikasjonen for å velge hytte og bestille snømåking. De velger hytta, angir riktig ankomstdato og tidspunkt på døgnet for både ankomst og avreise, og mottar deretter en ordrebekreftelse via SMS. Hytteeiere kan velge et annet mobilnummer for å motta brøytemeldinger. Varslingen blir sendt ut samme dag som det blir brøytet, altså ankomstdagen. 

Programmet gir videre muligheten til å oppdatere værvarslene for de spesifikke hytteadressene basert på eksakt posisjon. Dette bidrar til å forbedre komforten under hyttetiden og tilbyr en komplett tjenesteløsning for hytteeierne. Etter hytteturen kan hytteeierne gi sin vurdering av brøytingstjenesten direkte i HytteApp, noe som hjelper til med å forbedre applikasjonen og sikrer bedre opplevelser i fremtiden.

Brukerbeskrivelse 2 - Brøytemannskap
Brøytemannskap sender en beskjed i HytteApp så snart det er behov for snømåking. De bruker verktøyet til å kommunisere og får en oppdatert oversikt over hvilke hytter som behøver snøbrøyting. Brøytemannskap kan kommunisere med både hytteeierne og administrasjonen om det skulle være nødvendig. De har muligheten til å oppdage når og hvor de må brøyte, samt planlegge brøytearbeidet på forhånd. Dette forenkler for brøytefirma ved å redusere behovet for å rydde opp snø fra unødvendige områder, øker produktiviteten med bedre tidsstyring og unngår unødvendig slitasje på maskiner og utstyr. 

Ved hvert hyttebesøk vil brøytemannskap bruke HytteApp til å godkjenne gjennomføringen av måking, som deretter sender melding når brøytingen er ferdig for hytteadressen. I tillegg ønsker brøytepersonalet å være fleksible og tilpasse seg hytteeierens nåværende situasjon. De kan rapportere hvis planene endres plutselig og brøytingstjenestene ikke lenger er nødvendige. Dette garanterer at hytteeierne kan nå hyttene sine til bestemte tider uten bekymringer. De vil gjerne velge HytteApp sinne tjenester for sitt høflige og effektive brøytemannskap. 

Brukerbeskrivelse 3- Hytteservice Administrasjon
Ledere i Hytteservice søker å kunne bruke HytteApp for å administrere og forenkle bestillingsprosessen for fjerning av snø og gjøre den mer oversiktlig. Formålet er å redusere unødvendig kostnader og gi muligheten til at Hytteservice kan overvåke og ikke minst forbedre sitt tilbud. 

Hytteservice ønsker rask å få oversikt over hvilke hytter som trenger måking, planlegge oppdragene, og kommunisere gjennom appen både med hytteeiere og brøytemannskap. Hytteservice skal kunne samarbeide med Kartverkets Matrikkel for å identifisere hytteadressene som trenger snørydding. Dette vil bidra til å benytte de allerede eksisterende interne ressursene på en effektiv måte, holder kontroll på utgiftene, oppnå god kundelojalitet og samtidig forbedre tjenestene til HytteApp.  

Hytteservice ønsker også at HytteApp er en brukervennlig app for sine brukere, som respekterer prinsippene for universell utforming og er en trygg app som oppfyller alle kravene til personvern, spesielt GDPR.

### Funksjonelle krav

- Registering og innlogging for hytteeiere
- Mulighet for å bestille brøyting
- Varslingssytem via SMS når brøyting er fullført
- Integrasjon mot Statens Kartverk for å hente hytteadresser

- Funksjonelle krav (brukerregistrering, bestilling, motta sms, værvarsel, administrasjon)

### Ikke-funksjonelle krav

#### Sikkerhet og personvern:

Appen må overholde GDPR-krav og andre relevante lover og forskrifter angående personvern. Dette inkluderer sikker lagring og håndtering av brukerdata, samt kryptering av sensitiv informasjon under overføring.

#### Universell utforming (UU):

Appen må være tilgjengelig og brukervennlig for alle, uavhengig av eventuelle funksjonshemminger eller teknisk kunnskap. Dette inkluderer tilpasninger for syns-, hørsels- og motoriske utfordringer.

#### Ytelse og skalerbarhet:

Appen må kunne håndtere et stort antall brukere samtidig uten at det går på bekostning av ytelsen. Videre må den være skalerbar for å kunne tilpasse seg økende brukerbase og funksjonalitetsbehov over tid.

#### Pålitelighet og tilgjengelighet:

Appen må være stabil og pålitelig, med minimal nedetid og feilhåndtering. Videre må den være tilgjengelig på ulike plattformer og enheter, inkludert mobile enheter og nettlesere.

#### Brukervennlighet og responsivt design:

Appen må ha et intuitivt og responsivt grensesnitt som er enkelt å navigere og forstå for brukerne. Den må også tilpasses forskjellige skjermstørrelser og enheter for optimal brukeropplevelse.

#### Teknologisk plattform:

Valg av teknologisk plattform må være godt dokumentert og begrunnet, med fokus på sikkerhet, fleksibilitet og vedlikeholdbarhet over tid.

#### Teknisk dokumentasjon:

Det må være tilstrekkelig teknisk dokumentasjon og brukerveiledninger tilgjengelig for å hjelpe både utviklere og brukere med å forstå og bruke appen effektivt.

### Universell utforming

I forhold til utvikling av HytteApp er det en del spørsmål som må stilles i forhold til hvorvidt vi skal ta hensyn til spesielle brukerbehov, eller om vi holder oss til etablerte standarder. Vi må svare på om vi overholder Web Content Accessibility Guidelines 2.1 (World Wide Web Consortium, 2018) og likestillings- og diskrimineringsloven (Lovdata, 2017), og om designet vårt kan sies å være inkluderende.

For å godkjenne design bør designere vise til hvordan de har tatt hensyn til UU i produktet, hvilke hensyn og virkemidler som er brukt i forhold til etablerte standarder, og hvilke nye hensyn som er tatt. Deretter må de som godkjenner designene gå over om det som er tatt hensyn til og implementert i designet er nok til å overholde WCAG og likestillings- og diskrimineringsloven. I designfasen, spesifikt i etterkant av prototyping, kan det være hjelpsomt å involvere testgrupper for å se på om de forskjellige hensynene faktisk fungerer.

Det er viktig å dokumentere ikke bare alle hensyn som tas, men også hvilke hensyn som ennå ikke er tatt. Dette kan gjøres ved hjelp av å inkludere en tilgjengelighetserklæring i applikasjonen. En slik erklæring er et verktøy som viser til hvorvidt applikasjonen er i samsvar med UU, og lister opp alle bruddene på UU, hvilke brukergrupper som blir påvirket av bruddene, samt en måte for brukere å melde fra om brudd og sende klage til diskrimineringsnemda. I erklæringen kan man også legge ut om hvorfor ikke alle standardene er fulgt, hva som gjøres med det, og evt. hvor lang tid det vil ta før bruddene fikses. Et godt eksempel på en slik erklæring er på USN sin egen nettside (Universitetet i Sørøst-Norge, 2024), se referanse for link.

## Analyse

### Aktører og UseCase(UC)

### UC-diagram

### UC-beskrivelser

Tabell UC1 til UC5 beskriver fem Use Cases som er tilknyttet applikasjonen HytteApp. 
Tabellene viser hvem som er aktør, pre og post betingelser, hovedflyt og alternativ flyt hvis det skjer feil under prosessen.

Tabell: Use Case 1

Tabell: Use Case 2

Tabell: Use Case 3

Tabell: Use Case 4

Tabell: Use Case 5

### Aktivitetsdiagram

Figur 1: Aktivitetsdiagram over brøyting

I diagrammet over så starter det med login / bruker registrering. Hvis man har en bruker så blir man sendt til login siden hvor man kan input data som blir sendt til validering. Om dette blir godkjent så blir man videresendt til hjemmesiden / appen. Hvis man ikke har en bruker så må man fylle ut data som deretter blir sendt for validering, om dette stemmer blir man sendt til login side, og hvis det ikke stemmer så får man en feilmelding og blir sendt tilbake.

Etter man har kommet seg inn på siden / appen så velger man brøyting hvor bruker får muligheten til å velge hytte. Om brukeren har en hytte lagret så kan brukeren velge den og fortsette. Om brukeren ikke har en hytte så må man registrere en adresse som blir sjekket om er riktig eller ikke. Etter at brukeren har valgt en adresse så kan han bestille brøyting. Brukeren kan også velge om han vil legge inn telefonnummer for en SMS når brøytingen er ferdig, men dette er ikke et krav

Figur 2: Aktivitetsdiagram over værvarsel

I dette aktivitetsdiagrammet kan man se værvarselet ut fra den adressen man har valgt. Om brukeren har en adresse så blir man sendt siden der værvarselet vises. Hvis brukeren ikke har en adresse så kan man registrere en adresse som blir sendt til validering. Om den blir godkjent blir bruker send til adresse valg hvor man kan velge sin adresse for å se værvarselet. Hvis ikke så kommer det opp en feilmelding og brukeren kan prøve på nytt.

Figur 3: Aktivitetsdiagram over kontaktskjema

I dette aktivitetsdiagrammet så er brukeren inne på kontaktsiden, her kan brukeren kontakte bedriften / brøytemannskapet. Bruker får et utfyllingsskjema som blir sendt til bedriften. Om det kommer en feilmelding så blir brukeren bedt om å prøve på ny eller brukeren kan avslutte oppgaven.

### Datamodell (ER-modell)
ER-diagrammet for HytteApp representerer en detaljert databasemodell som inneholder seks entiteter. Disse kartlegger forholdet mellom hytteeiere og deres hytter. Diagrammet inkluderer tilknyttede tjenester som værvarsling og brøytingsbestillinger, sortert etter hytteadresser og datoer. På venstre side av diagrammet finner vi Hytteeiere-tabellen, hvor hver bruker er unikt identifisert med brukernavn og telefonnummer. Tilhørigheten til flere hytter er illustrert i Hytte-tabellen med ID-nummer og sted. Daglige værvarsler knyttetes til Hytte-tabellen gjennom VærvarselEnDag-tabellen, som sikrer relevante oppdateringer for hver enkelt dag. Brøytebestilling-tabellen organiserer logistikken knyttet til brøyteoppdrag, som er essensielt for hyttens tilgjengelighet. Den inneholder all nødvendig informasjon for planlegging og gjennomføring av brøyting. Brøytemannskap-tabellen gir en innsikt i de ansatte som utfører brøytearbeidet, og kobler dem til tjenestene for å sikre en effektiv strukturering av brøyteoppdragene. Forholdene mellom disse tabellene reflekterer det nødvendige behovet for koordinering mellom tjenestene og informasjon. 

Hytteeier- entitet er mange til mange- forhold med Hytte-tabellen, som kan reflektere at en eier kan ha flere hytter. Hytte-entitet er i forhold til både VærvarselEnDag og Brøytebestilling, noe som understreker at hver hytte kan motta tilpassende tjenester basert på dato og behov. Forbindelsen mellom Brøytebestilling-tabellen og Brøytemannskap-tabellen sikrer at passende ressurser tildeles riktig for hvert oppdrag. 


### Domenemodell (UML-modell)
En domenemodell er et forenklet kart over et spesifikt område, for eksempel et programvaresystem eller en bedrift. En domenemodell konsentrerer seg om de viktigste elementene, som for eksempel entitetene, og hvordan de er knyttet til hverandre, kalt relasjoner. Dette gjør det lettere for alle parter å forstå hva systemet gjør og hvordan det fungerer.
Figur 1: Domenemodell


## Design

### Systemdesign og klassediagram

## Klassediagram
Et klassediagram i UML er en form for en statisk struktur diagram, og blir brukt til å vise hvordan et system er oppbygd. I et klassediagram kan du se hvordan systemet er bygd opp ved hjelp av klasser, attributter, operasjoner og forholdet mellom klassene.
Klassediagram blir brukt for å fordype og lage en bedre forståelse av hvordan systemet fungerer. Ved bruk av klasser, attributter og operasjoner kan du lage en god oversikt over strukturen til et system.

Figur: Klassediagram

### Systemarkitektur og teknologivalg

### Maskinvarespesifikasjon
Serverinfrastrukturen burde være skybasert. Vi ville gått for Microsoft Azure. Det burde også være en dedikert database ala MySQL-server. Videre trenger du en stabil internettilkobling. Alt av klienter skal fungere, men ettersom det er en app burde du ha en smarttelefon eller et nettbrett. For utviklingsmuligheter anbefaler vi en datamaskin med nok kraft til å støtte et utviklingsmiljø, IDE-er og andre verktøy. Det burde også være en backup- og redundansløsning.

### Utviklingsverktøy og teknologi
For å utvikle HytteApp og oppfylle de spesifikke kravene som er beskrevet, ville det vært avgjørende å velge riktige utviklingsverktøy og teknologier. App-utviklingen kan dra nytte av rammeverk som Flutter eller React Native, som gir mulighet for kryssplattformapper som fungerer godt på tvers av både iOS og Android. Alternativt kan man gå for native utvikling ved å bruke Swift for iOS og Kotlin for Android, noe som gir full kontroll over plattformspesifikke funksjoner og ytelse. Kotlin er voldsomt i vinden, så vi ville kanskje gått for det.

Når det kommer til backend-utvikling, er Node.js et populært valg på grunn av sin skalerbarhet og effektivitet, men vi har kun lært Java så vi ville nok gått for det. Når det gjelder databasevalg, kan MongoDB være ideell for sin fleksibilitet og skalerbarhet, spesielt for applikasjoner med komplekse datamodeller. Alternativt kan tradisjonelle relasjonelle databaser som MySQL også være passende, spesielt hvis det er behov for transaksjonsstøtte, og dette har vi lært om så vi ville gått for det.

Kartintegrering er en viktig del av HytteApp, og tjenester som Google Maps API kan tilby kartfunksjonalitet og muligheten til å integrere interaktive kart i appen. Når det gjelder autentisering og autorisasjon, kan Firebase Authentication være en enkel løsning med støtte for ulike påloggingsmetoder. Vi registerer at Microsoft Azure er populært for tiden, så vi ville vurdert det.

For sanntidskommunikasjon kan Firebase Cloud Messaging (FCM) være nyttig for å sende push-varsler og opprettholde sanntidskommunikasjon mellom server og klient. WebSockets er også et alternativ for å oppnå sanntidsoppdateringer og toveis kommunikasjon mellom klienten og serveren, men vi ville nok valgt Socket.IO da dette er et JavaScript-bibliotek som forhåpentligvis ikke ville tatt så lang tid å lære seg for oss.

Versjonskontroll og samarbeid er viktig i et utviklingsteam, og verktøy som Git, sammen med plattformer som GitHub eller GitLab, gir et robust rammeverk for versjonskontroll, prosjektstyring og samarbeid mellom utviklere.

Med tanke på test-rammeverk ville vi sett på Jest. Jest er et JavaScript-testrammeverk som er designet for å sikre riktigheten av enhver JavaScript-kodebase. Hvis ikke ville vi antakelig sett på JUnit 5 for Java. 

Ved å ha tatt i bruk disse utviklingsverktøyene og teknologiene ville utviklingsteamet kunne bygget en effektiv, skalerbar og brukervennlig app som oppfyller alle kravene i oppgaveteksten.


### Konfigurasjon-/versjonskontroll

#### Discord
I dette prosjektetteamet var vi tilsammen syv personer. Siden noen av medlemmene i teamet bor et stykke fra skolen ble vi enige om å ha de fleste møtene over nett. Vi ble enige om å bruke Discord fordi det er en enkel men effektiv kommunikasjonsplattform. Noen av medlemmene hadde ikke brukt Discord før, mens andre kjente godt til det. Discord er forholdsvis enkelt å lære seg, så vi kom raskt i gang med å bruke denne plattformen. Fordelen med Discord er at du kan lage stemme-kanaler der de som ønsker å arbeide sammen kan samles. Det er også mulighter for å dele skjerm så alle kan vise de andre hva de jobber med eller om de trenger hjelp fra andre i gruppen. Du kan "tagge" andre medlemmer eller hele gruppa hvis du ønsker raskt svar på et spørsmål. De får da et varsel om at noen ønsker å få tak i dem. 

#### Github
Github er en versjonskontroll plattform som er mye brukt av utviklere. Den gir brukerne mulighet til å laste opp og endre dokumenter. Det er som et felles mappesystem der du kan bidra til andres dokumenter ved å endre en kopi av dokumentet i hovedmappa. Når vi jobbet i Github la vi ut arbeidet vårt i "Pull Requests" når vi var ferdig med det vi arbeidet med. Da kunne andre medlemmer av teamet gå inn å se hva vi hadde gjort, så kunne de kommentere arbeidet vårt, og komme med innspill til eventuelle endringer som burde bli gjort. 

Vi brukte også Github til å lage en prosjektledelsestavle. der satte vi opp alle oppgavene som prosjektet inneholdt. Da ble arbeidet vi skulle gjøre veldig oversiktlig. Medlemmene i prosjektteamet kunne da plukke de oppgavene de ønsket å jobbe med. Når vi hadde plukket en oppgave la vi den i "i prosess" kolonnen. Når vi var ferdig med oppgaven, la vi den i "Ferdig" kolonnen. Slik hadde vi hele tiden oversikt over hva den enkelte arbeidet med til en hver tid. 

### Brukergrensesnitt
Brukergrensesnitt er når brukere og datamaskinen og/eller mobiler/nettbrett snakker med hverandre. Ikoner, bilder, knapper og alle forskjellige type av menyer en bruker ser på skjermen er alle brukergrensesnitt, og brukere gir datamaskinen/mobiler instruksjoner gjennom disse brukergrensesnittene ved å trykke på dem, og deretter viser datamaskinen deg hva som skjer på skjermen basert på valgene du tar.

#### Appen er lett å bruke:
Appen skal være lett å forstå og enkel å bruke for mennesker i alle aldre og med ulike ferdigheter. Poenget er å gi et brukervennlig syn og erfaring for både de som er vant til å bruke mobiler og PC, og også de som ikke pleier å bruke teknologi ofte.
Tekstene som skal brukes i appen må være lett å forstå og skrevet i et språk som er enkel og forståelig. Det er viktig å unngå slang, forkortelser og ord som kan være vanskelig å forstå for noen folk. Forskjellige typer av termer har forklaringer med en enkel definisjon. Korte avsnitt og setninger skal gjør det lettere å lese og forstå, unødvendig tekst og store bokstaver kan være veldig irriterende å lese derfor er det viktig å unngå det. 
Menyer er logisk bygget opp og tekster skal er forståelige. Appens menyer er lett å forstå pluss de er strukturert logisk, da vil brukeren raskt og enkelt finne det de leter etter ved bruk av kategorier.
Appen skal gi brukere veiledning og hjelp, og de skal få hjelp gjennom for eks. at appen har en brukerveiledning som forklarer alle appens funksjoner, og når brukeren trenger det vil hjelpetekster bli vist. Eller eventuelt en seksjon som svarer på ofte stilte spørsmål (FAQ) som kan være en stor mulighet for å få hjelp fra Hytteservice. 

#### Effektivitet:
Appen gjøre det mulig for brukere å fullføre vanlige oppgaver raskt og enkelt, målet med appen er å gjøre den effektiv for brukere å bruke appen. Appen gir brukbar og viktig informasjon som er samtidig forståelig.

#### Attraktivt:
Appen har et moderne design som er enkelt å bruke for målgruppen den er lagd for, appens design gjenspeiler også de følelsene som ligger grunn til hytteliv. Bruken av bilder, farger og typografi er tilpasset til målgruppen og hytter.

#### Pålitelighet:
Det er viktig at applikasjonen er stabil og fungerer godt og uten noen feil. Appens mål er å gi brukere en følelse av trygghet og pålitelighet. Informasjon i appen er alltid oppdatert og korrekt sånn at brukere kan stole på appens informasjon, og den skal sikre brukerens data og personvern.

#### Hovedside:
Et sted i hovedside, for eks. øverst i siden, skal brukeren se ett sett av bilder av alle våre hytter, dette kan gjøre det lett for brukere å få visjon av hyttene som de kan velge mellom, og som gjør at brukere kan velge fort en hytte og som de kan lese mer informasjon om. 
Et eget separat avsnitt som inneholder viktig informasjon om hytte som brukere valgte, og dette skal gi brukere oversikt over værforholdene på hytta sånn at brukere kan planlegge turen i henhold til disse forholdene.
Få rask tilgang til meldinger og innstillinger på startvindu, et sted der brukere kan lett finne det de leter etter og få tilgang til både innstillinger og meldinger. Dette lar brukere raskt og enkelt få tilgang til alle funksjoner som brukere oftest bruker

#### Innstillinger:
Hytteapp vil gi brukere muligheten til å bestemme profilen sin, preferanser og hytter. informasjon som navn, e-post og telefonnummer skal enkelt oppdateres. Det skal er lett å legge til ny og endre informasjon om hytter som allerede eksisterer eller fjerne hytte som brukeren ikke trenger. 
Det skal være mulig å endre språket til appen for de som ikke snakker norsk/bokmål. Brukere må ha tilgang til brukerveiledning som inneholder viktig informasjon og råd om hvordan de skal bruke hver funksjon i appen. 
 
#### SMS/Meldinger:
En velfungerende meldingsfunksjon i hytteappen som lar brukere snakke og kommunisere både med brøytemannskap, på denne måten kan alle, inkludert brukere, enkelt holde seg oppdatert og få hjelp med det de trenger i tillegg. 
En kommunikasjonshistorie over alle bestillinger og chat har blitt sendt mellom brukere og hytteservice, hvor både brukere og hytteservice har oversikt over. 
Hytteappen burde gi folk muligheten til å starte en samtale med service ansatte hvor brukere kan spørsmål om ting de lurer på og gi/få tilbakemeldinger.


#### Brøytebestilling:
Appen gjør brøyting veldig enkelt og raskt, brukere vil få det de trenger uten å bli på grunn av appens enkelt grensesnitt og brukervennlighet. Det blir lett for brukere a finne kalenderen som viser alle tilgjengelige brøytetider.   
Det skal være mulig for brukeren å velge brøytings tid for eks. morgen, ettermiddag eller kveld osv. Appen gjør mulig for brukeren å sette inn deres mobilnummer som skal få viktige SMS hvor de skal få forskjellige tilbud og/eller varslinger. Appen har en bekreftelsesside for brukere hvor alle nødvendige detaljer om bestillingen skal vises. 


### Designmål
#### Hytteeiere skal ha følgende funksjoner i appen:
- Raskt og enkelt registrering av hytter og brukerprofiler.
- Bestilling av brøyting med dato og tid for ankomst/avreise.
- Hytteeiere skal velge hvem som skal motta SMS om brøyting.
- Vise værvarsel for hytteadressen.
- Mulig å kommunisere med hytteservice og brøytemannskap.

#### Hytteservice skal gi følgende funksjoner:
- En liste av alle hytter som trenger brøyting, sammen med detaljert informasjon om hver hytte og veiledning til hvordan brukere kan bestille dem.
- Brukere har muligheten til å planlegge brøyteruter basert på informasjon om hyttene og bestillingene.
- veldig enkel tilgang til brukerprofiler, hytter og bestillinger.

#### Ytelse:
- Appen er stabil, rask og responsiv.
- Appen skal fungere offline også når det kommer til viktige funksjoner, det betyr at brukere kan bestille brøyting og lese viktig informasjon uten internettforbindelse.

#### Tilgjengelighet:
- Appen er tilgjengelig både på Android og iOS.
- Appen har universell utforming (UU) sånn at alle kan bruke den uavhengig av funksjonsevne.

#### Sikkerhet:
- Appen håndterer personvern som følger GDPR og sikkerhetsstandarder.
- Appen bør ha sikker håndtering og kryptering av brukerdata.

#### Utforming/Design:
-  Appen har et moderne design og er brukervennlig.
- Designet er konsistent, lett å forstå og bruker passende bilder, farger og font.

### Prototype - skjermbilder - Figma

## Kvalitetssikring

### Overordnet testbeskrivelse
Formålet med testprosessen er å utarbeide feil og mangler i systemet før man dytter ut appen. Testingen går ut på å sikre at systemet er feilfritt og brukervennlig før det blir tatt i bruk.

Det første vi skal gjøre er å gjennomføre en grundig kvalitetskontroll av de individuelle komponentene i systemet. Etter dette er gjort går vi videre til testing av systemet som en helhet. Her skal vi se hvordan de forskjellige komponentene samkjører med hverandre å verifisere at de oppfyller de funksjonelle kravene som ytelse og sikkerhet.

I den andre fasten av testingen skal vi fokusere på systemet som en helhet. Vi skal gjennomføre brukertester for å sikre at systemet er intuitivt og enkelt å bruke. I denne testingen er det viktig å se på tilbakemeldingene slik at vi kan forbedre og optimalisere systemet for brukeren. Vi skal bruke tilbakemeldingene til å sørge for at brukervennligheten er på plass.

### Overordnet testplan
En testplan beskriver teamets fremgangsmåte for å få kvalitetssikret systemets funksjonelle og ikke-funksjonelle krav fra kravspesifikasjonen. Den skal inneholde informasjon om grunnlaget for hvorfor vi skal teste, overordnede mål for testingen, omfanget av testingen, hvilke testmiljø vi skal benytte oss av, og hvordan man skal sette det opp. Testingen skal deles inn i ulike faser, og den må også ha en tidslinje for når testingen skal foregå, inkludert start- og sluttdato for hver fase.

Vi har valgt å bruke en smidig metode der applikasjonen skal konstrueres basert på en rekke kravspesifikasjoner. Testene vil basere seg på brukerhistoriene fra et brukervennlighets perspektiv, og klassediagrammet fra et teknisk perspektiv.

#### Mål for testing
Hovedmålet for testingen er å finne defekter ved leveranser som kan rettes opp fortløpende. Siden vi benytter oss av en kanban fremgangsmåte, blir målet å teste alle endringer som blir dyttet ut i applikasjonen før de kommer ut. Siden det er snakk om en mobilapplikasjon, vil vi ha behov for fortløpende automatiserte tester av systemet på det nivået som føles hensiktsmessig, med enhetstester som grunnlinje. Målet med testing er oppnådd dersom kunden er fornøyd med produktet, og systemet fungerer som angitt til kunden, og som oppretteholder lover for universell utforming og GDPR.

#### Omfang av testing
Testingen bør være en godt integrert del av systemutviklingsprosessen, og i det formål vil vi her definere kort hva det innebærer i forhold til arbeidsmengde:

Først av alt så må hver leveranse eller oppdatering på mobilapplikasjonen testes. Alle klasser i systemet bør ha sin egen testfil, komplett med både positive og negative tester for alle mulige utfall. Det er anbefalt, men ikke nødvendig, og drive med testdrevet utvikling for å sørge for at alt blir testet ordentlig, men tester kan også genereres i etterkant. Testfiler skal sjekkes og bekreftes er til stede før enhver lansering av oppdatering av en annen utvikler, og utvikleren selv er ansvarlig for at testene fungerer. Testdekningen bør være solid og ta hensyn til alle typer scenarioer.

Med jevnlige mellomrom bør det utføres brukertesting. Dette bør planlegges og gjennomføres minst halvveis i prosjektet, samt nær prosjektets slutt når det fremdeles er tid til å rette opp defekter. Brukertestene bør være enkle og korte, og bør ikke være gjentakende eller kjedelige. Dette innebærer at brukertestene skal være på minst komponentnivå. Om det oppleves som hensiktsmessig underveis i prosjektet kan også brukertester teste hele systemet ved å bryte ned testene i enkle oppgaver som innebærer å bruke systemet.
Et skjema bør opprettes av testeren for å skrive ned både forventede resultater, samt hva resultatet blir, og en testrapport bestående av skjemaene og resulterende defekter, genereres i etterkant og deles med prosjektansvarlig for opprettelse av oppgaver som forsøker å adressere defektene.

#### Testmiljø
Med tanke på at vi tenkte på å benytte oss av React Native og Node.js er det noen få valg vi har når det kommer til enhetstesting av systemet. Vårt valg for dette prosjektet er Jest, fordi det er laget for å være enkelt å sette opp og bruke, ettersom de reklamerer med at det er ingen konfigurasjon nødvendig i de fleste Javascript prosjekt, noe som kan spare utviklertid. Det er også svært veldokumentert, oppdatert og har hele verktøykassen på ett sted, som egner seg for et nytt utviklerteam svært godt.

#### Opprettelse av testmiljø

Stegene for opprettelse av testmiljøet Jest er svært enkle og finnes på Getting Started seksjonen i Jest sin egen dokumentasjon: https://jestjs.io/docs/getting-started

### Prosjektstyring 

### Roller/ansvar
Ettersom vi benytter oss av Kanban metodikk ved å bare plukke oppgaver og gjennomføre dem, har vi liten behov for offisielle roller. I denne seksjonen beskriver vi hvem som har hatt hvilke roller, og hvem som har tatt på seg nødvendig ansvar i prosjektet.

#### Roller:
- Møteleder: Lars
- Skribent/sektretær (til møtereferater): Adrian

#### Andre ansvarsområder:
- Sette opp prosjektbrettet: Adrian
- Vurdere pull requests: Alle

### Milepælsplan

I milepælsplanen så er det satt opp ukesvis hva vi hadde planlagt å jobbe med i hvilke uker, og hvilke planlagte frister som gjaldt for de arbeidsoppgavene.

Tabell: Milepælsplan

### Risikovurdering
For å gjennomføre et bra systemutviklingsprosjekt, så kan det være greit å ha oversikt over hva som kan gå galt i prosjektet. Dette gjør vi ved å identifisere potensielle risikoer, analysere hyppighet og alvorlighetsgrad på hvert punkt, og kalkulere en overordnet risikoscore. Desto høyere risikoscore, desto større fokus bør man ha på dem i prosjektet. Man bør også ha en risikohåndteringsplan, der man legger ut om spesifikke tiltak vi utfører dersom det skjer noe uforutsett. I et prosjekt som driver med Kanban metodikk bør man håndtere slike risikoer så snart de dukker opp, kalle inn til ekstraordinære møter, sende private meldinger eller iallefall ta det opp ved neste planlagte møte. Risikohåndteringsgrad er en kalkulert score basert på hvor sterke håndteringstiltak som må til, og hvor høy prioritet det har, altså hvor raskt man skal håndtere dem. 

Tabell: Risikoanalyse

Risikoanalysen lister opp det vi ser på som risikoer, komplett med hyppighet - hvor ofte vi tror det kommer til å skje, alvorlighetsgrad - hvor alvorlig det er om det inntreffer, og produktet av de to, som utgjør risikoscore.

Tabell: Risikohåndteringsplan

Risikohåndteringsplanen gjentar de foregående risikoene, men beskriver tiltakstyngde, hvor mye arbeid som må til for å fikse det, og hvilken prioritet det har å fikse det. Risikohåndteringsgrad er produktet av de to. De spesifikke tiltakene er beskrevet til slutt.

#### Identifisering av risikoer


### Møtelogg

## Systemutviklingsprosessmodell

### Vår systemutviklingsmodell - Kanban

Valget av systemutvkilingsmodell er en av de viktigste og mest avgjørende valgene for et prosjekts suksess. Det kan være forskjellen på om prosjektet blir utført i tide eller ikke, hvor mye oversikt man kan ha om prosjektets progresjon, hvor sikker man er på kvaliteten av produktet, og hvor fleksibel man har lov å være i prosjektets løp. Systemutviklingsmodeller finnes på et spektrum mellom planlagt og endringsdyktig. Jo mer planlagt en modell er, jo mindre fleksibel kan man være med endringer underveis, og jo mer endringsdyktig man er, jo mindre planlegging ligger til grunn i løpet av prosessen.

Valget vårt er basert på en moderne utviklingsmodell som ligger så langt ute på ytterkanten av endringsdyktig som mulig - nemlig Kanban metoden. Kanban er en smidig metodikk som handler om å ikke låse arbeidsoppgaver i prosjektet til faser eller sprinter, men heller fylle opp en liste med arbeidsoppgaver som skal utføres, og begrense arbeidsmengden ved å sette en øvre grense på hvor mange arbeidsoppgaver som skal jobbes med samtidig. Arbeidsoppgavene skal settes opp på et synlig brett kalt et Kanban brett, der de først listes helt til venstre på brettet i en kolonne som heter "backlog", et engelsk ord som betyr å akkumulere eller bygge opp. Helt til høyre på brettet så ligger alle oppgavene som er ferdig i sin egen kolonne, og i midten kan det være flere stadier, som "jobbes med", som betyr at oppgaven er plukket opp av et team medlem og er under arbeid, og "venter på tilbakemelding", som betyr at team medlemmet har lagt ut arbeidet sitt for å bli godkjent av andre. Dersom brettet oppdateres dynamisk, for eksempel via en nettløsning, så kan alle på teamet se hvordan prosjektarbeidet ligger an i alle stadier, og det blir enklere å få kontroll på fremgangen, noe som er svært nyttig når arbeid har avhengigheter.

Grunnen til at vi valgte Kanban er fordi dette er den desidert mest fleksible arbeidsmåten. Når man skal utvikle en app, er det nesten umulig å forutsi alle mulige endringer som må gjøres i prosjektet underveis. Plutselig dukker det opp et problem som må takles, kunden kan endre mening om hva de ønsker, eller tidsrammen rundt prosjektet kan endre seg. Det kan oppstå problemer med finansiering, en konkurrent kan ha kommet i forkjøpet, og det kan utvikle seg teknisk gjeld i en verden som er i stadig raskere utvikling. Da er det greit å være så fleksibel som mulig. Fordelen med Kanban da er at man ikke låser seg til et løp overhode, og kan endre prioritet når som helst for å takle disse uforutsette utfordringene. Dette er spesielt godt for et ferskt utviklingsteam som uten tvil kommer til å ha utfordringer i prosessen.

### Alternativer

#### Scrum
En tilpasning som kunne vært vurdert er Scrum metodikk, som ligner på Kanban metodikk med at den heller ligger på den endringsdyktige siden av spektrumet, men er litt mer strukturert. Dette er en av de mest populære modellene for prosjektarbeid nettopp fordi den har en god blanding av struktur, som gir trygghet og sikring av kvalitet, samtidig som den er fleksibel.

Forskjellen på Scrum og Kanban ligger i at arbeidsoppgavene til Scrum er delt inn i sprinter, som kan sees på som arbeidspakker i et spesifikt tidsintervall. Sprinter er iterative, altså at de bygger på hverandre. En sprint kan enten gruppere arbeid basert på avhengigheter, for eksempel at arbeid i sprint 1 må være ferdig før arbeid i sprint 2, eller det kan være gruppert basert på prioritet, altså at arbeid i sprint 1 bør prioriteres over arbeid i sprint 2. Det finnes ingen rette svar på hvordan man skal strukturere sprinter, men man lager ofte overordnende dokumenter som Work Breakdown Structure (WBS) for å beskrive hvilket arbeid som skal være i hvilken sprint, og et Gantt diagram som styrer tidsbruken til hver sprint basert på WBS.

En annen forskjell på Scrum og Kanban er at Scrum har faste roller, som Scrum Master, som har ansvar for at sprintene utføres, dokumentene holdes oppdatert, og prosjektsstyringsarbeid. 

Altså, Scrum bruker litt mer tid på planlegging enn Kanban metodikk for å sørge for en overordnet pekepinn på hvordan arbeidet skal utføres, og er litt mindre fleksibel ved at endringer i prioriteter, planlegging eller krav kan gjøre at noen av de tidligere planleggingsdokumentene må oppdateres. Denne metodikken kan vurderes dersom det ansees som viktig å ha mer styring

#### Fossefall

En annen vurdering kunne vært å bruke fossefallsmetode. Den ligger på den mere planleggingsdelen av spekteret. Fossefallsmetoden går ut på å jobbe i fem tydelige faser: 
- Kravanalyse
- Systemdesign
- Implementering
- Testing
- Vedlikehold

Siden fossefallsmetoden er mer rigid i sin struktur og mer planleggingsarbeid må ligge til grunn når vi jobber med denne metoden, så er det vanskeligere å tilpasse seg endringer som kommer underveis i prosjektarbeidet. Omtrent som et hus som bygges på en solid grunnmur, så er det vanskeligere å endre på fundamentet som huset er bygd på. 

I motsetning til Kanban som er mer endringsorientert, er fossefallsmodellen mest brukt i prosjekter som krever mer planlegging som for eksempel
sikkerhetssystemer eller offentlige systemer som er basert på reguleringer og lovforskrifter. I utviklingen av en app for private tjenester er det ikke like viktig en grundig dokumentasjon. Derfor valgte vi å ikke bruke fossefallsmetoden og heller fokusere på tilpasningsdyktighet ved bruk av smidig utvikling slik som er den vanligste praksisen i moderne app-utviklingprosjekt.

## Referanser (APA7)

Asbjørn Rolstadås (2018.24.april). kravspesifikasjon
https://snl.no/kravspesifikasjon
